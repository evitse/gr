
### Σέυμουρ Παπέρτ (Seymour Papert)

Γεννήθηκε στις 29 Φεβρουαρίου 1928 στην Πρετόρια της Νότιας Αφρικής και πέθανε στις 31 Ιουλίου 2016 στο Blue Hill του Maine, των ΗΠΑ. Μαθηματικός και επιστήμονας πληροφορικής, έγινε γνωστός για τη συνεισφορά του στην κατανόηση της διαδικασίας μάθησης των παιδιών και τους τρόπους με τους οποίους η τεχνολογία μπορεί να υποστηρίξει τη μάθηση. 

Το 1952 ο Papert πήρε διδακτορικό δίπλωμα στα μαθηματικά από το Πανεπιστήμιο του Witwatersrand. Στη συνέχεια έκανε μαθηματική έρευνα στο Πανεπιστήμιο του Cambridge, όπου έλαβε άλλο διδακτορικό δίπλωμα το 1958. Αργότερα εκείνο το έτος άρχισε να εργάζεται με τον ψυχολόγο Jean Piaget στο Πανεπιστήμιο της Γενεύης, μελετώντας τη γνωστική ανάπτυξη των μικρών παιδιών. Ο Piaget ακολουθούσε τον κονστρουκτιβισμό, σύμφωνα με τον οποίο η μάθηση προκύπτει από την οικοδόμηση πνευματικών μοντέλων βασισμένων στην εμπειρία. Η θεωρία αυτή επιρρέασε τη σκέψη του Papert. Υποστήριξε ότι τα παιδιά μαθαίνουν καλύτερα μέσα από δραστηριότητες που μοιάζουν με παιχνίδι και την επίλυση προβλημάτων που τους ενδιαφέρουν.

Το 1963 ο Papert προσχώρησε στην σχολή του Ινστιτούτου Τεχνολογίας της Μασαχουσέτης (MIT), όπου δίδαξε μέχρι το 1996, που έγινε ομότιμος καθηγητής. Συνέγραψε με τον Marvin Minsky το «Perceptrons: Εισαγωγή στην Υπολογιστική Γεωμετρία» (1969), ένα τεράστιο έργο για την τεχνητή νοημοσύνη (AI). Ο Papert συνέβαλε επίσης στη δημιουργία του Εργαστηρίου Τεχνητής Νοημοσύνης του σχολείου «school’s Artificial Intelligence Laboratory» (1970) - σήμερα «MIT Computer Science and Artificial Intelligence Laboratory» και αργότερα  στην ίδρυση  του «MIT Media Laboratory» (1985).

Πιστεύοντας ότι οι υπολογιστές είχαν τη δυνατότητα να φέρουν την επανάσταση στην εκμάθηση, στα τέλη της δεκαετίας του 1960 ο Papert δημιούργησε τη γλώσσα προγραμματισμού Logo, με την οποία τα παιδιά μπορούσαν να σχεδιάσουν εικόνες, ρομπότ ή να συμμετάσχουν σε άλλες εκπαιδευτικές δραστηριότητες. Αργότερα συνεργάστηκε με την εταιρεία LEGO στα MINDSTORMS, μια σειρά προγραμματιζόμενων παιχνιδιών στα οποία ενσωματώθηκαν προσαρμοσμένα τούβλα LEGO με μικροσκοπικούς υπολογιστές. Το όνομα προέκυψε από τη σημαντική εργασία του Papert «Mindstorms: Παιδιά, Υπολογιστές και Ισχυρές Ιδέες» (1980).

Άλλα βιβλία του Papert είναι το «Παιδικό μηχάνημα: Επανεξετάζοντας το σχολείο στην εποχή του υπολογιστή (1993)» και η «Συνδεδεμένη οικογένεια: Γεφυρώνοντας το χάσμα της ψηφιακής γενιάς (1996)». Αργότερα δίδαξε στο Πανεπιστήμιο του Maine και συμμετείχε σε διάφορες οργανώσεις, συμπεριλαμβανομένης της πρωτοβουλίας «Ένας φορητός υπολογιστής ανά παιδί», για μαθητές σε λιγότερο ανεπτυγμένες χώρες.

